# Translathon Challenge
Dokumenty WCAG do tłumaczenia w ramach wydarzeń Translathon Challenge

W repozytorium **Translathon** znajdują się dokumenty WCAG przeznaczone do tłumaczenia w ramach cyklicznych wydarzeń _Translathon_. 

Pierwsze wydarzenie planowane jest w dniach od 12 do 16 kwietnia 2023 roku. 

Celem głównym cyklu wydarzeń _Translathon_ jest przetłumaczenie na język polski kompletu dokumentów WCAG, który obejmuje:

- WCAG 2.2 - dokument normatywny,
- Objaśnienia WCAG 2 - zestaw dokumentów informacyjnych
- Techniki dla WCAG 2 - zestaw dokumentów informacyjnych
- Jak spełnić WCAG 2 - konfigurowalny przewodnik po wymaganiach i technikach WCAG.

Podczas _I Tranlathon Challenge_ chcemy się skupić na tłumaczeniu zestawu dokumentów **Objaśnienia WCAG 2**

# Jak wziąć udział w I Translathon Challenge

Do udziału w I Tranlathon Challenge **otrzymasz nominację** od kogoś, kto już wcześniej został nominowany (albo jest w gronie inicjatorów).  

Zdecyduj, czy przyjmiesz nominację. Jeśli tak: 

1. Zaloguj się na swoje konto na Github. Jeśli nie masz jeszcze konta, załóż je bezpłatnie.
1. Zgłoś swój udział w wydarzeniu - dodaj swój komentarz w wątku [Zgłoś swój udział w 1. Translathonie](https://github.com/irdpl/translathon/issues/1)
1. Zapoznaj się ze wskazówkami [Jak tłumaczyć Objaśnienia](jak-tlumaczyc-objasnienia.md).
1. Zapoznaj się z poradnikiem [Korzystanie z edytora Github i zgłaszanie PR](edytor-i-pr) (dodamy najpóżniej 11 kwietnia).
1. Przetłumacz wybrany materiał za pomocą edytora Github i prześlij PR.

Twoje tłumaczenie zostanie przejrzane przez jednego z redaktorów i najprawdopodobniej scalone (włączone do zasobu). Może się jednak zdarzyć, że redaktor zaproponuje Ci poprawki. Dopóki tłumaczenie nie zostanie scalone, możesz je poprawiać. Gdy już zostanie scalone, a zechcesz nanieść kolejne poprawki, będzie to możliwe poprzez zgłoszenie PR w głównym repozytorium tłumaczenia WCAG.  


